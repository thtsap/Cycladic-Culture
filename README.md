# Cycladic-Culture
Γνωστικό/ά Αντικείμενο/α: Ιστορία
Βαθμίδα Εκπαίδευσης: Δημοτικό/Πρωτοβάθμια
Όνομα/Τίτλος OER: Κυκλαδικός Πολιτισμός
Λέξεις κλειδιά: Κυκλάδες, ειδώλια, τοιχογραφίες, μάρμαρο, κοσμήματα
Σκοπός/πλαίσιο δημιουργίας του OER: Ο συγκεκριμένος ψηφιακός εκπαιδευτικός πόρος σκοπεύει αφενός να υποστηρίξει τους εκπαιδευτικούς στη διδακτική διαδικασία δίνοντας τη δυνατότητα αξιοποίησης εναλλακτικών μορφών προσέγγισης και αφετέρου τις/τους μαθήτριες/τες στη μαθησιακή διαδικασία και έχει δημιουργηθεί με τα αντικείμενα της συλλογής e-content της ψηφιακής εκπαιδευτικής πλατφόρμας e-me. Ο συγκεκριμένος ψηφιακός εκπαιδευτικός πόρος φιλοξενείται στο αποθετήριο [Φωτόδεντρο χρηστών e-yliko) [http://photodentro.edu.gr/v/item/ugc/8525/1861] καθώς και στο GitHub [https://github.com/thtsap/Cycladic-Culture]. Οι παραπάνω υπεσύνδεμοι του εκπαιδευτικού πόρου είναι δημόσιοι και δεν απαιτείται εγγραφή πρόσβασης (user/password).
Σύντομη περιγραφή: Ο συγκεκριμένος ψηφιακός εκπαιδευτικός πόρος παρουσιάζεται ως διαδραστικό βιβλίο (interactive book) το οποίο διαρθρώνεται σε ενότητες σύμφωνα με το Πρόγραμμα Σπουδών του γνωστικού αντικειμένου. Η κάθε ενότητα περιλαμβάνει μία σειρά από διαδραστικές δραστηριότητες πρακτικής και εξάσκησης (drill and practice), όπως συμπλήρωσης κενών, αντιστοίχισης, κρυπτόλεξο. Οι χρήστες καλούνται ξεφυλλίζοντας τις σελίδες-ενότητες του διαδραστικού βιβλίου να περιηγηθούν με δραστηριότητες σε όλη την ενότητα της Προϊστορίας. Μετά την ολοκλήρωση της κάθε δραστηριότητας αλλά και στο τέλος ολοκληρώνοντας τις δραστηριότητες των ενοτήτων, παρέχεται η δυνατότητα στους χρήστες να ελέγξουν την ορθότητα των επιλογών τους και αν επιθυμούν να επαναλάβουν την κάθε δραστηριότητα όσες φορές επιθυμούν.
Αξιοποίηση στην Εκπαίδευση: Το μαθησιακό αντικείμενο προσφέρεται για εξάσκηση και εμπέδωση των εννοιών και τη σωστή χρήση της ορολογίας. Οι δραστηριότητες επιτρέπουν την κατανόηση των εννοιών με έναν ιδιαίτερο ελκυστικό και διαδραστικό τρόπο. Το μαθησιακό αντικείμενο μπορεί να χρησιμοποιηθεί με μορφή άσκησης στην τάξη ή και στο σπίτι.
